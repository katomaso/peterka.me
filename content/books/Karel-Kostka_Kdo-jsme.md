Title: Karel Kostka - Kdo jsme
Status: draft
Description: Karel Kostka je středoškolský učitel a ředitel soukromé střední školy. Je to
člověk s nejvyšším naměřeným IQ v České republice a zároveň i jeden s nejvyšším IQ na světě.
Jeho kniha Kdo Jsme je tedy oknem do vnímání světa, pokud máte kombinatorickou kapacitu mozku
na úrovni nejslavnějších vědců této planety.


V první části se zaobírá silou myšlenky. Svoje přesvědčení dokládá poznatky z objevů kvantové fyziky.
V kvantovém světě není nic určité, dokud se to nepokusíme změřit. Kubeca (Kostkova přezdívka, kterou
budu od teď používat) je přesvědčen, že pozorování je projev myšlenky a myšlenka samotná provede
ustálení neurčitého jevu v možnosti, kterou nejvíce potřebujeme. My utváříme svět svými myšlenkami.
Určitě si říkáte, jakto že i slepý narazí do zdi, když jí nikdy neviděl a tak jeho myšlenka ji přece
nemůže vytvořit. Tady se dostáváme k další kapitole a tou je hledání hranic živých organismů. Kdyby
se například buňka v lidském těle zajímala o své okolí, zjistila by, že ona je idividuální živočich
a má sousedy, se kterými se sice baví, ale není na nich životně závislá (jaký omyl! Ale buňce promineme).
Buňka nikdy nepohlédne o úroveň výš, aby si uvědomila, že je součástí organismu člověka - vyšší bytosti
schopné samostatného pohybu a uvažování. Kdybychom byli schopni nadhlédnout nad nás - našli bychom
vyšší inteligenci, která spojuje všechny myslící osobnosti na planetě do jednohé globální inteligence?
Nemůže ta globální inteligence být důvod, proč i slepý narazí do zdi v kvantovém světě? Problémem však
zůstává, že svět - planeta - byla stvořena z mlhoviny a kamínků daleko před příchodem lidí. Musela zde
být nějaká myšlenka, která dozírala na utváření vesmíru. A tady se dostáváme k absolutní nule a velkému
třesku. Pokud bychom opravdu dosáhli absolutní nuly, pak by ustal pohyb všech částic v našem měřeném
systému. Což ovšem znamená, že entropie by klesla také k nule a náš absolutně nehybný systém by zůstal
nekonečně dlouho stabilní. Když se někde začnou objevovat nekonečna, tak to začíná smrdět. Dokážete si
představit potencionální energii takového systému, ze kterého byla odebrána všechna kinetická enerige?
I energie elektronového obalu, ve kterém elektrony lítají rychlostí několika kilometrů za sekundu? Ohromná!
Nekonečná! Tak přece musel vypadat náš vesmír v čase *t-0000prd*. Co mohlo dodat energii do nekonečně
stabilního systému s tak ohromnou potencionální energií? Myšlenka! A tedy myšlenka mohla odstartovat
a řídit vývoj vesmíru.