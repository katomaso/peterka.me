Summary: Funny part of my 21st February 2021 flight to Tel Aviv was that I purposefully went through Kyiv (just 3 days before Russia attacked there!) because it was quite obvious by then and I wanted to see Kyiv before the russians will bomb it to the ground (that luckily didn't happen). So this is how my trip starts.


The biggest sadness from my trip was that I hadn't stayed there for two more months to finish
the trans-israel hike. I hurry back to work that I already hated at that point just to quit. And I have never gone back.


## Den 1 - příjezd a ubytování

Z letiště existují tři způsoby dopravy.

1) veřejná doprava (vlak, bus) je tu dobrá přes den. Požívá se taková zelená karta, kterou jde koupit jako čipovku (pak má člověk slevy na jízdy) nebo jako papírovku. Jízda do Jeruzaléma mě stála 15.50SHK. 
2) Sdílené taxíky "Nesher". Vlastně takové minibusy až pro 10 lidí. Když se naplní kapacita, tak vyjedou. Doprava na adresu stojí 60SHK což se ještě vyplatí. 
3) Taxi je tu dost drahé - do Jeruzaléma minimálně 200SHK. Snaží se hodně smlouvat - chce to jezdit podle taxametru, pokud se pohybujete po městě.

Izrael je přibližně dvakrát dražší než Česko a taky dvakrát špinavější. Tluče se tu arabská kultura s původně Evropskými přistěhovalci. Při přistávání letadla mi Izrael přišel jako jedno velké město. Moderní s mrakodrapy a vším.

Zatím Arabové dostávají pověsti lenochů a trochu hlupáků. Ortodoxní židi jsou fakt divní. Kluci jsou úplně nepřítomní (nebo možná jen plují na namyšleném obláčku) a holky naprosto nekomunikativní - koukají do země a nereagují ani na úplně opodstatněné dotazy. Jeden ortodoxní pár se od nás nechal vyfotit ale celá konverzace byla tak awkward, že jsme se tomu s Karin museli smát.

Karin - moje spolubydlící na pokoji. Strávili jsme spolu celý den a hodně si toho o sobě řekli. Taky jsme toho hodně zajímavého probrali. Karin žije v Dubaji, kam utekla před nešťastným životem. Na Ukrajině zanechala svého bývalého muže (před kterým částečně utekla) a malou dcerku (7 let).

Navštívili jsme samozřejmě staré město a nakonec olivový kopeček hned za městem. Viděli odjezd branců na výcvik, mluvili se speciální policií pro ochranu obyvatel, ochutnali hromady sladkostí a navštívili hrob Panny Marie. Pak zašli na brazilské jídlo 45SHK a svařák 30SHK.

Obecně život ve starém městě - ve starých domech musí být hrozný. V muslimské čtvrti žijí fakt jak kdysi. Kamenné zdi, naprosto neútulné domy, všude špína. V židovské čtvrti jsou domy upravenější a modernější. Čím dál od starého města tím samozřejmě hezčí a upravenější (jen na židovskou stranu - dál na arabskou je to čím dál větší bordel).

Polovina starého města je ohromná mešita do které se dá vstoupit jen od Zdi Nářků. Je tam bambilion dalších průchodu ale u všech stojí policie a nekompromisně otáčí čelem vzad, pokud nejste muslim. To se dokazuje nějakou muslimskou registrační kartičkou.

Jinak je tu dost bezpečno. Bál jsem se, jak to tu bude vřít ale reálně si neumim neorganizované araby představit že dělají nějaký významný bordel.


## Den 2 - odpočinkový

Včera jsme toho nachodili fakt ranec s Karin. Dneska ráno 8:00 jsme šli do té tajuplné uzavřené mešity, která zabírá půlku starého města. Musím uznat, že to ani nestojí za vidění. V doprovodu policie jsme prošli nějakou oblastí, na kterou jsou muslimové citliví a pak nás nechali před chrámem (mešitou). Ten chrám, mimochodem, jim opravili Britové v roce 1936. Arabové tam jen postávali a dělali problémy. Po přečtení historie Izraele jsem si myslel, že by měli Palestincům jejich území vrátit, ale když tu je člověk naživo, tak vidí že ti Arabové se nestarají a spíš jen dělají potíže a bordel.

S Karin jsme se pak rozdělili. Ona jela do Betlému a já do Rockefellerova muzea. Je to spíš sbírka vykopávek z okolí. Většina je 5000b.c. až 600c.e. Nevěděl jsem, že doba bronzová začala těch -5000 a doba železná až -2000. Pak jsem se šel dost, protože jsem na dovolené :D Teď brouzdám novým Jeruzalémem a opaluju se.


## Den 3-4 Poušť

Nejlepší měsíc na návštěvu pouště je (na severní polokouli) únor. Tak jsme se tu sešli všichni milovníci pouštních procházek bez hrozby smrti žízní. Popravdě, jsou tu často záplavy. Doufám, že nějaké budou než odjedu. Ty bych opravdu chtěl vidět.

V únoru je často zataženo. Občas dokonce i prší. Poušť vypadá pak míň suše. Dneska jsem potkal hodně rostlin a 3 druhy živočichů. Jeden byl takový zvláštní brouk, který dělá malé hromádky a uprostřed si postaví takový komínek ze slepené hlíny.

Už se mi stalo dvakrát že mě někdo pozval na jídlo. Dneska při snídani jsme se bavili o náboženství a dozvěděl jsem se že víc jak polovina země je nevěřící. Většina nevěřících je v Tel Avivu. Zatím jsem byl jen v Jeruzalémě a teď mířím do Nazaretu, tak proto je moje vnímání obyvatel dost posunuté. Jeruzalém je plný ortodoxních Židů a Arabů (východní Jeruzalém). Téměř každý tam má buď jarmulku a nebo celý černý židovský úbor s kloboukem. Jediná prďácká část úboru je ta spodnička s třásněmi, kterou nosí. Třeba i jen pod mikinou. Nemusí to být nutně naškrobená bílá košile.

### Bethlehem

Secret garden Bethlehem. Jediná věc, kterou je opravdu nutné navštívit v Betlémě. Je to kavárna, kterou dává dohromady Američan-křesťan, který hezkým společným prostorem chce začít spojovat Izraelce a Palestince. Musím říct, že jeho prostor na mě zapůsobil silněji než kolébka Ježíše Krista.

Arabové neznají míru. Buď jste nejlepší přátelé na světě nebo nepřátelé na život a na smrt. Když mi nutili nějaké cetky (protože jsme přeci nejlepší přátelé) a já je odmítal, začali s výhrůžkami.

Izraelci, na druhou stranu, jsou fanatici. Zeď nářků pro mě byla dost silným momentem. Druhým je úplně prázdný zrak ortodoxních židu-holek. Nechápu jejich uťáplost a naprostou životní plochost. Vypadají jako zfetované. A židi-kluci vlastně taky. Jen jiným způsobem.

Měl jsem jet ještě do Hebronu. Bylo to v plánu, ale nějak jsem to nezvládl organizačně. Tam je prý citelné pnutí mezi Židy a Araby. V Betlémě to šlo. Asi hlavně proto, že tam jsou samí Arabi.

Vojenské drony dělaj hroznej binec. Asi stejně jako moje letadlo. Čekal jsem, že budou "neviditelné" a tiché.